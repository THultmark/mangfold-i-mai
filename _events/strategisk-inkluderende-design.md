---
layout: event
title: Kurs i strategisk inkluderende design
speakers: [Hallgrim Sagen, Johan Vreeburg]
summary: På dette dagskurset vil du lære om hvordan du kan bruke inkluderende design for å skape varige resultater både for virksomheten din og for samfunnet.

privacy: public
location-type: in-person
location-name: DOGA, Hausmanns gate 16, Oslo
registration: true
registration-link: https://doga.no/kalender/kurs-i-strategisk-inkluderende-design/

event-date: 2023-05-25T09:00
event-date-end: 2023-05-25T16:00
---
## Hva handler kurset om?
Mangfold, likeverd og inkludering har blitt en viktig faktor for å tiltrekke og beholde ansatte og bygge en sterk merkevare. Hittil har dette i stor grad handlet om interne forhold som bedriftskultur og teamsammensetning. Dette er en god start og et viktig fundament, men for å få fullt utbytte av arbeid med mangfold og inkludering må man også jobbe med hvilken effekt man har eksternt.

Inkluderende design av produkter og tjenester som reflekterer organisasjonens og merkevarens ambisjoner om mangfold og inkludering, kan ha betydelig positiv innvirkning på samfunnet og på forretningsresultater.

Med dette kurset inviterer vi designledere, seniordesignere og andre ansvarlige for produkt- og tjenesteutvikling til å fordype seg i temaet strategisk inkluderende design. Vi legger grunnlaget for  forretningssuksess gjennom inkluderende design ved å forstå bredden og mulighetene i inkluderende design, finne fokuset for din organisasjon og lage en konkret plan for å skape endring.

Dagen vil gi innsikt i hva inkluderende design betyr for mangfold og inkludering. Vi vil også belyse utfordringer for designledere og vise hvordan endringsledelse kan bidra til en systematisk tilnærming.

Vi går gjennom DOGAs rammeverk for inkluderende design med tilhørende verktøy for selv-evaluering og endringsledelse. Det blir også tid til å jobbe med utfordringene i din egen organisasjonen, samtidig som du får mulighet til å utveksle erfaringer med likesinnede.

## Etter kurset sitter du igjen med
- underlag for å overbevise toppledelsen om verdien av inkluderende design
- dypere forståelse av ulike faktorer for inkluderende design
- fokus og retning for din organisasjon med hensyn til inkluderende design
- en konkret plan for å drive frem endring i din organisasjon

Kurset er i samarbeid med Lomi Agency og holdes på engelsk. 

Meld deg på før 13. mai og få 10% rabatt ved å legge "Mangfold10" som en melding til arrangørene, [trykk her for å melde deg på](https://doga.no/kalender/kurs-i-strategisk-inkluderende-design/).

[Den 12. mai holder Lomi foredraget «Intro til strategisk inkluderende design», trykk her for å lese mer](https://mangfoldimai.no/mangfold-i-mai/events/intro-strategisk-inkluderende-design.html)
