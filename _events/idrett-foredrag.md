---
layout: event
title: "Fysisk aktivitet og ulike forutsetninger, preferanser og behov"
speakers: [Anne Grethe Solberg, Beitostølen Helsesportsenter, Knut Nystad, Bjørnar Erikstad, Håkon Gisholt]
summary:
privacy: open
location-type: stream
location-name: 
location-link:
registration-link:
event-date: 2022-05-09T12:00
event-date-end: 2022-05-09T15:00
---

## Program

12:00 Norges kuleste dame med én arm; Anne Grethe Solberg

12:30 Beitostølen helsesportsenter

13:05 Like muligheter til å prestere; Knut Nystad og Bjørnar Erikstad (Stiftelsen VI)

13:30 Fra samfunnsbyrde til ressurspersoner

## Hva handler foredragene om?
I dette seminaret om fysisk aktivitet møter du noen fantastiske mennesker og du får høre om noen 
helt unike prosjekter. Dette blir lærerikt, inspirerende og du får 
garantert noe å tenke på og ta med deg videre.

For noen mennesker er trening en forutsetning for å fungere i dagliglivet. 
Andre må finne kreative måter å gjøre ting på for å kunne drive med aktivitetene de har lyst til. 
Nedsatt funksjonsevne kan redusere valgfrihet og føre til blant annet depresjon. 
Fysisk aktivitet kan gjøre enorm forskjell for noen, og det å tilrettelegge aktivitet for alle 
er derfor viktig. 

### Anne Grethe Solberg 
Anne Grethe vil fortelle hvordan hun har håndtert en livskrise og hva treningen har betydd for henne. Hun har en invaliditetsgrad på 70 prosent, men er allikevel mer aktiv enn de fleste av oss. Hun har akseptert sine begrensninger, satt seg mål og mobilisert kreftene sine.  

### Beitostølen Helsesportsenter 
Beskrivelse kommer. 

### Stiftelsen VI 
I dette foredraget vil Knut Nystad og Bjørnar Erikstad fra Stiftelsen VI gå inn på hvorfor stiftelsens samfunnsansvar er viktig, og hva som må gjøres for å skape varige endringer. 

### Håkon Gisholt 
Gisholt har siden 2009 viet mye tid til å motivere synshemmede til et fysisk aktivt liv. Han mottok i 2017 pris som Årets ildsjel i Oslo idrettskrets, og mottok inkluderingsprisen for arbeidet med para-gruppen til Sportsklubben Vidar på Idrettsgallaen to år tidligere. 

I dette foredraget forteller han og viser film fra et unikt samarbeidsprosjekt i både norsk og internasjonal sammenheng. Her møtes to samfunnsgrupper som kan stigmatiseres som samfunnsbyrder, men som gjennom dette samarbeidsprosjektet viser seg å være store ressurser. Narkomane under behandling er ledsagere for synshemmede under ulike fysiske aktiviteter i naturen. Gjennom de siste 9 årene har samarbeidsprosjektet i fellesskap mestret både turer til Galdhøpiggen, Tungtvannsekspedisjonsruten, raftet, rappellert, kjørt slalåm og mye mer. En TV-dokumentarserie om prosjektet er nå i ferd med å ferdigstilles om prosjektet, og her får du se en liten smakebit. 



## Disse foredragene er for deg som
- vil høre noen  sterke historier om hvor mye det bor i oss mennesker
- vil få inspirasjon til kreativ inkludering
- vil få innsyn i hvilken påvirkning trening kan ha for enkeltmennesker, også i sammenheng med en funksjonsvariasjon.
