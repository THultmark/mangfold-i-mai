---
layout: page
permalink: om/
categories: menu
title: Om Mangfold i mai
---
Denne siden sier litt om eventet.

«Mangfold i mai» er en arrangement-serie i mai rundt mangfold, inkludering og universell utforming; gjennomført delvis digitalt og delvis fysisk i Direktoratet i Fyrstikkalléen.

Initiativet er startet av Fagmiljøet for Inkluderende design og universell utforming i Designseksjonen / NAV IT, med Hjelpemiddelområdet som viktigste samarbeidspartner.

Deler av serien er rettet mot hele NAV, eller er helt offentlige. Andre deler, spesielt workshops og fagdager som krever fysisk oppmøte, er hovedsakelig rettet mot tverrfaglige team og andre kollegaer i Fyrstikkalléen.

Serien er ikke tenkt til å dekke alle temaene innen mangfold, inkludering og universell utforming, eller være uttømmende på enkelte temaer. Den skal likevel ha en god bredde og vise frem forskjellige perspektiver.

«Mangfold i mai» kommer til å bestå av en kombinasjon av forskjellige foredrag, workshops, kurs og interaktive fagdager. Disse skal hovedsakelig gjennomføres i mai, og videreføres med et kurstilbud rundt universell utforming fra høsten. Deltakerne skal sitte igjen med konkrete tipps og kunnskap, som kan brukes i deres daglige arbeid.



## Om serien

### Hovedbudskap

Alt vi gjør, og alle valg vi tar både privat og på jobb, har konsekvenser for om vi inkluderer eller ekskluderer andre.

Vi som ansatte i NAV har et ekstra stort ansvar for å passe på at valgene våre er med på å bryte ned barrierer, og ikke bidrar til å bygge nye.

«Mangfold i mai» skal hjelpe deg å forstå hvilken betydning dine valg kan ha for enkeltmennesker, og hvordan du kan bidra til likeverdig deltakelse for alle – både innbyggere, kollegaer og samhandlingspartnere.

### Mål og hensikt

Serien skal:

- Øke bevissthet rundt mangfold, inkludering og universell utforming i POene, andre team, Direktoratet generelt og i andre enheter i NAV, som NAV-kontorene.
- Øke konkret kunnskap i tverrfaglige og IT-team for å lage mer inkluderende løsninger og sikre lovpålagte krav på området bedre.
- Bidra til å bygge en positiv kultur rundt mangfold og inkludering i NAV.
- Fremme ønsket om å lære mer om temaet.
- Presentere tilbudet Inkluderende Design-teamet har, både med tanke på kursing, empatilab, testlab, empatilunsj og «Test min løsning»
- Støtte opp under NAVs IT-ambisjoner (spesielt «Brukere – mestring uansett» og «Medarbeidere – i kontinuerlig utvikling») og tildelingsbrevet for 2022 (spesielt rundt økt tilgjengelighet for brukere i digitale løsninger).
- Øke synligheten av Hjelpemiddelområdet og deres tilbud, og fremme samarbeid på tvers i NAV.