---
layout: home 
title: Mangfold i mai - velkommen!
---

# Digitalt innenfor?

For Mangfold i mai 2023 ønsker vi å utforske hvorfor gapet mellom digitalt innenforskap og utenforskap oppstår. Ferske rapporter viser til mange blir digitalt utenfor på grunn av motivasjon, kunnskap og tillit, og at mennesker er «forskjellig digitale» avhengig av konteksten de er i.

Vi ønsker å utforske:

* Hvordan kan vi få oversikt over hvem som er digitalt utenfor når det gjelder offentlige tjenester?
* Hva kan vi lære av andre, og hvilke intitiativ eller prosjekter har bidratt til digital inkludering?
* Hvilken rolle spiller språk?
* Hvordan kan vi motivere til digital inkludering ved å øke mangfoldet generelt i arbeidslivet?
* Hvilke tiltak kan en organisasjon ta for å minske det digitale gapet?



## En feiring av mangfold, inkludering og universell utforming!

I 2022 arrangerte NAV IT «Mangfold i Mai» for første gang. Det var en rekke digitale og fysiske arrangementer, der formålet var å bli bedre kjent med ulike temaer innenfor universell utforming, tilgjengelighet og begrepet mangfold. De fleste arrangementene i 2022 var åpne for alle. Det var kun noen få fysiske kurs som var kun for NAV-ansatte. Vi har som mål at det meste skal være tilgjengelig for alle som er interessert i temaer vi tar opp. 
